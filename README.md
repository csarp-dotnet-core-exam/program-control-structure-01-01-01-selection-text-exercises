# Feladatok
## Elágazások
### 1. feladat
Kérjen be a moziban a foglalt és az összes helyek számát. Ha a foglalat helyek száma nagyobb mint az összes helyek száma, írja ki, hogy „Helytelen értékmegadás. A foglalt helyek száma nem lehet több, mint az összes helyek száma!”.

### 2. feladat
Kérjen be egy intervallumot. Pl. "Adja meg az intervallum elejét" és "Adja meg az intervallum végét". "Az intervallum hibásan van megadva" hibaüzenetet írjon ki, ha a felhasználó által megadott intervallum eleje nagyobb a végénél!

### 3. feladat
(Elsőfokú egyenlet megoldása)
Írjon programot az alábbi algoritmus alapján
```
Program: „Elsőfokú egyenlet megoldása”
Ki: „Megoldom az a*x+b=0 egyenletet!”
Be: a
Be: b
Ha a=0 
    KI: „Nincs megoldása az egyenletnek”
Különben
    x=-b/a
    Ki:, „Az egyenlet megoldása:”, x
Elágazás vége
Program vége
```
### 4. feladat
(Szerkeszthető-e a háromszög)   
A felhasználó adja meg, a sokszög három oldalának hosszát. A program ez alapján döntse el és írja ki, hogy szerkeszthető-e vagy nem a megadott oldalakkal háromszög!
„Háromszög szerkeszthető, ha bármely két oldalának összege nagyobb vagy egyenlő a harmadik oldalnál!”

### 5. feladat
(Pont a körön)   
Egy K körlemezt a következő adatokkal adunk meg: K(x ,y ,r ), ahol x és y a körlemez középpontjának koordinátái, r pedig a körlemez sugara. Egy tetszőleges P(a,b) pont – ahol a és b a pont koordinátái – rajta van a K körlemezen, ha (x-a)<sup>2</sup>+(y-b)<sup>2</sup><=r<sup>2</sup> . 
Készítsen programot, amely billentyűzetről beolvassa egy körlemez és egy pont adatait, majd az adatok alapján kiírja a képernyőre az alábbiak közül a megfelelő állítást: 
„A pont nincs a körlemezen.” 
„A pont a körlemezen van.”

### 6. feladt
Egy K körlemezt a következő adatokkal adunk meg: K(x ,y ,r ), ahol x és y a körlemez középpontjának koordinátái, r pedig a körlemez sugara. Egy tetszőleges P(a,b) pont –ahol a és b a pont koordinátái –rajta van a K körlemezen, ha (x-a)<sup>2</sup>+(y-b)<sup>2</sup><=r<sup>2</sup>.
Készítsen programot, amely billentyűzetről beolvassa két körlemez és egy pont adatait, majd az adatok alapján kiírja a képernyőre az alábbiak közül a megfelelő állítást:
„A pont egyik körlemezen sincs rajta.”
„A pont csak az elsőként megadott körlemezen van rajta.”
„A pont csak a másodikként megadott körlemezen van rajta.”
„A pont a megadott körlemezek közös részén található.”

### 7. feladat
Kérje be a víz hőmérsékletét! Írja ki a képernyőre a víz halmazállapotát!

### 8. feladat
Döntsük el egy koordináta rendszerről, hogy melyik síknegyedbe van (vagy melyik koordináta tengelyre illeszkedik. A pont az origóba is lehet!)! Határozza meg a teszteseteket! Tesztelje ezekre a tesztesetekre a programot!


![Síknegyedek](https://github.com/csarp-exam/program-control-structure-01-01-01-selection-text-exercises/blob/main/siknegyed.png)

### 9. feladat
Kérje be egy diák átlagát. Írja ki az átlag alapján, hogy a diák kitűnő, jeles, közepes, elgséges vagy elégtelen eredményt ért-e el! (5->kitünő; 4,5-4,99->jeles;3,5-4,49->közepes,…)

### 10. feladat
Készítsen programot amely a bekért évszámról meghatározza, hogy [szökőév](https://hu.wikipedia.org/wiki/Szökőév) vagy sem.

